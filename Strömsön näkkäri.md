**Ainekset, 2 pellillistä:**

- 4 dl gluteenittomia kaurahiutaleita
- 2 dl talkkunajauhoa
- 1 dl tattarijauhoa
- 3 rkl fiberhusk-psylliuminkuorijauhetta
- 1 dl raastettuja tuoreita herkkusieniä
- ½ dl kylmäpuristettua luomuauringonkukkaöljyä tai -rapsiöljyä
- 5 dl kiehuvaa vettä
- 1 tl sormisuolaa

**Tee näin:**

1. Yhdistä kuivat aineet ja herkkusieniraaste.
2. Sekoita joukkoon öljy.
3. Kaada joukkoon vesi, sekoita ja anna turvota noin 10 minuuttia.
4. Vaivaa notkeaksi taikinaksi, jaa kahteen osaan ja kaulitse palat ohuiksi levyiksi kahden voipaperin välissä.
5. Ripota pinnalle sormisuola ja kaulitse se kevyesti taikinaan voipaperin päältä.
6. Pistele levyjä haarukalla.
7. Paista niitä 120-asteisessa uunissa noin 1 tunti, kunnes ne ovat rapeita.
8. Käännä leivät, jos ne tuntuvat paistoajan puolivälissä yhä kosteilta.