12 palaa
Valmistusaika 50 minuuttia

- 225 g tummaa suklaata (maidotonta)
- 175 g leivontamargariinia (maidotonta)
- 3 dl sokeria
- 3 dl kikhernejauhoja
- 2 ¼ dl vaniljalla maustettua soijamaitoa
- 2 dl kaakaojauhetta (tummaa)
- ¼ tl ruokasoodaa

■ Leikkaa irtopohjavuoan (Ø 26 cm) pohjalle sopiva leivinpaperipala. Voitele reunat huolellisesti.

■ Paloittele suklaa ja margariini kattilaan. Sulata miedolla lämmöllä sekoittaen, kunnes ainekset ovat juuri ja juuri sulaneet. Sekoita tasaiseksi.

■ Nosta kattila liedeltä ja lisää sokeri.

■ Vatkaa kikhernejauhot ja soijamaito kierrevatkaimella kulhossa keskenään. Lisää suklaaseokseen.

■ Siivilöi kaakaojauhe ja ruokasooda taikinaan. Kääntele ainekset sekaisin, vältä turhaa vatkaamista.

■ Kaada taikina vuokaan ja tasoita pinta. Kypsennä 150 asteessa 35–40 minuuttia tai kunnes kakun pinnalle on muodostunut kuori ja taikina ei hylly heilutettaessa.

■ Anna kakun vetäytyä hetki ennen kuin irrotat sen vuoasta vadille.

■ Jäähdytä kakku ennen tarjoilua.